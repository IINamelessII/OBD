
## Бібліотеки для аналізу даних
Python – високорівнева, мультипарадигмова мова програмування загального призначення, орієнтована на
підвищення продуктивності розробників та читабельності коду. На відміну від інших інтепретованих мов
програмування, Python активно використовується для проведення наукових розрахунків.

В області аналізу та візуалізації даних, Python конкурує з багатьма предмето-орієнтованими мовами
програмування та інструментами із відкритим вихідним кодом та із комерційними, а саме R, MATLAB, SAS, Stata
та іншими. 

Для аналізу та візуалізації даних у Python стануть корисними наступні інструменти:
1. NumPy – основний пакет для виконання наукових розрахунків, надає засоби для ефективної роботи із
багатовимірними масивами, операції лінійної алгебри, перетворення Фур’є, генерація випадкових чисел.
2. Pandas – надає функції та структури даних для поліпшення роботи із структурованими даними. Пакет надає
можливість будувати зведені таблиці, виконувати угрупування, надає доступ до табличних даних, а при наявності
matplotlib дає можливість будувати графіки на отриманих наборах даних.
3. SciPy – збірка пакетів для вирішення стандартних обчислювальних задач як то: численне інтегрування та
вирішення диференціальних рівнянь (scipy.integrate), алгоритми роботи із розрідженими матрицями і рішення
розріджених систем лінійних рівнянь.
4. Matplotlib – бібліотека для створення графіків та інших способів візуалізації двовимірних даних.

### Pandas - головний інструмент у руках дата-аналітика
Pandas представляє дві основні структури даних: Series та DataFrame.

Структура Series є об'єктом, схожим на одновимірний масив (список у python), але його відмінною рисою є
наявність асоційованих міток, так званих індексів, уздовж кожного елемента із списку. Така особливість
перетворює його в асоціативний масив або словник в Python.
У об'єкта Series є атрибути, через які можна отримати список елементів та індексів, а саме values та index.
Також до елементів об'єкта Series можна здійснювати доступ за декількома індексами та виконувати масове
присвоєння. Series можна легко фільтрувати, використовуючи знаки більше/менше, та одночасно застосовувати
математичні операції над об’єктами.

Наступною головною структурою є DataFrame. DataFrame найкраще уявляти собі у вигляді звичайної таблиці і
це правильно, адже DataFrame є табличній структурою даних. У будь-якій таблиці завжди присутні рядки і стовпці.
Стовпцями в об'єкті DataFrame виступають об'єкти Series, рядки яких є їхніми безпосередніми елементами.
Об’єкт DataFrame має 2 індекси: по рядкам та по стовбцям. Якщо індекс по стовбцям не заданий, то pandas
встановить цілочисельний індекс RangeIndex від 0 до N-1, де N кількість рядків в таблиці. Доступ до рядків
можливий декількома способами: .loc – використовується для доступу по рядковій мітці, .iloc – використовується
для доступу по числовому індексу (починаючи з 0), механізм фільтрації реалізований як і у об’єктів Series. Також
реалізований функціонал створення, видалення та перейменування стовбців.

Pandas надає можливість читати та записувати дані у всіх популярних форматах для збереження даних: csv,
excel, html, json буфер обміну та інші. Так для ініціалізації DataFrame із csv файлу достатньо викликати метод
read_csv.

Для візуалізації даних pandas використовує бібліотеку matplotlib. З її допомогою можна з легкістю будувати
діаграми. Потрібно лише імпортувати модуль matplotlib.pyplot та викликати метод plot() на об’єкті DataFrame.
