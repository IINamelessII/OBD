# ERP

![Logo](https://itsvit.org/wp-content/uploads/2018/07/erp-sistemy.jpg)

## Зміст
1. Що таке ERP - система?
1. Види та типи ERP - систем
1. Особливості впровадження ERP - систем у ВНЗ
1. SaaS як проста і гнучка модель ERP - системи
1. Оперативне, тактичне та стратегічне планування
1. Підсумок
1. Список джерел

## 1. Що таке ERP - система?

Абревіатура ERP розшифровується як *Enterprise Resource Planning* (з англ.- система планування ресурсів) і використовується для позначення *комплексних систем управління підприємством*. Ключовий термін ERP є *підприємство*, і тільки потім — *планування ресурсів*. Дійсне призначення ERP — в інтеграції всіх відділів і функцій компанії в єдиний інформаційний простір завдяки комп'ютерній мережі, що зможе обслужити всі специфічні потреби окремих підрозділів. Крім того, для ERP-систем обов'язковою є наявність можливості електронного обміну даними з іншими застосуваннями, а також моделювання ситуацій, пов'язаних з плануванням і прогнозуванням.

Також, до основних функцій ERP - систем належать:
* ведення конструкторських і технологічних специфікацій, що визначають склад виробів, а також матеріальні ресурси й операції, необхідні для його виготовлення;
* формування планів продажу і виробництва;
* планування потреб у матеріалах і комплектуючих, термінів і обсягів постачань для виконання плану виробництва продукції;
* управління запасами і закупівлями: ведення договорів, реалізація централізованих закупівель, забезпечення обліку та оптимізації складських і цехових запасів;
* планування виробничих потужностей від укрупненого планування до використання окремих верстатів і устаткування;
* оперативне управління фінансами, включаючи складання фінансового плану і здійснення контролю за його виконанням, фінансовий та управлінський облік;
* управління проектами, включаючи планування етапів і ресурсів, необхідних для їх реалізації.

Типова ERP - система включає керування та автоматизацію такими бізнес-процесами:
* виробництво;
* постачання і збут;
* управління запасами;
* післяпродажне обслуговування виробленої продукції;
* управління кадрами та їх найм;
* наукові дослідження і конструкторські розробки;
* розподіл фінансів.

![ERP](https://coprime.com.ua/ru/blog/wp-content/uploads/2017/07/123-architecture-software-erp-fm.jpg)

Тобто, така система управління повинна реалізовувати просте керування всіма внутрішніми процесами підприємства, або установи, в якій проведена інтеграція.

Зокрема, система керування ресурсами підприємства ERP повинна *здійснювати автоматизацію* якомога більшої кількості процесів усередині установи та *спрощувати зв’язок* між різними видами внутрішньої діяльності цієї установи та перехід від одного виду до іншого (від виробництва товару до його збуту, і так далі).

Таким чином, після проведення інтеграції ERP-системи у підприємство, *підвищується ефективність праці* як індивідуальних працівників, так і цілих підрозділів останнього за рахунок *автоматизації певних рутин* та надавання можливості працівникам *концентруватись на поставленому завданні*, а не способі його оформлення і т.д. Гарним прикладом цьому послужить складання звіту - продвинута ERP-система повинна надавати шаблон звіту з полями для введення інформації, та функціонал для автоматичного пошуку цієї інформації по базам даних підприємства. Таким чином, час, витрачений на таку роботу, буде скорочений в рази.

## 2. Види та типи ERP - систем

В цілому, призначення у ERP систем завжди одне - *оптимізація використання ресурсів підприємства*. Однак різні програмні пакети і орієнтовані по-різному, тож ERP прийнято класифікувати за призначенням:
* **галузеві ERP** ефективно впроваджувати в двох випадках. Перший: якщо необхідно управління дійсно великою компанією. Інша ситуація: сформовані бізнес процеси у вашому підприємстві є і практики інших областей не застосовні;
* **ERP загального призначення** більш поширені, так як роблять акцент не на специфіці галузі, а на характеристиках бізнесу. Ефективні інструменти в такому випадку адаптуються саме під компанію.

Класифікація за типом організації:
* приватні ERP встановлюються на спеціально орендовані / придбані обчислювальні потужності. Дані при цьому ізольовані, а програму можна допрацьовувати за бажанням. Однак, такі системи складно використовувати в організаціях з територіально-розподіленою структурою. В першу чергу це торгові, транспортні компанії, страховики, банки, розробники ПЗ, інтернет-бізнеси, і т.д. Для точних обчислень необхідно мати потужні сервери в усіх віддалених точках, а також кваліфікований, а отже, високооплачуваний ІТ-персонал на місцях;
* EPR з термінальним доступом до серверу з базами даних. Але і тут необхідний додатковий сервер, причому досить потужний, так як при великому числі віддалених робочих місць і різноманітності задіяних користувачами додатків вимоги до організації роботи на ньому будуть досить високі. Крім того, потрібна недешева система віртуалізації;
* web ERP рішення з єдиною базою даних, яка знаходиться основному сервері. Крім того, не потрібно наявності кваліфікованих фахівцях у всіх віддалених точках. Навіть не потрібно оновлювати версії додатків на кожному робочому місці, тому що доступ здійснюється через звичайний браузер. Проте такі системи не забезпечують повної конфіденційності даних.

Класифікація за типом ліцензії:
* пропрієтарна ERP - закритий програмний продукт, оплатити який доведеться, незважаючи на його недосконалість. Перевагами таких систем зазвичай вважається висока ступінь їх завершеності;
* OpenSource ERP - системи з відкритим вихідним кодом, користуватися яким можна безкоштовно. Як правило, такі програми вимагають більш кваліфікованих спеціалістів для налаштування. Вони дають можливість внесення будь-яких змін. Платити потрібно лише за конкретні послуги провадження в організацію та доопрацювання, а не за непотрібний функціонал.

Назва | Опис
--- | ---
[1С - Университет](https://solutions.1c.ru/catalog/university) | Програмне рішення, здатне автоматизувати роботу деканату - до функцій входять формування контингенту студентів за учбовим планом та дисциплінам та його структури, правил розрахунку навантаження викладачів, планування розподілу навантаження кафедр, можливість власноруч його змінювати і багато інших (детальніше - за вищевказаним посиланням (російською).
[Тандем.Университет](http://tandemservice.ru/products/tandem-university) | Комплексне рішення для автоматизації основних процесів підтримки управління основною діяльністю державних, автономних і комерційних освітніх організацій вищої та середньої професійної освіти. Особливістю даного продукта є те, що він не потребує інсталяції спеціального ПЗ - все, чого достатньо для роботи із даною системою - стандартного браузера і безкоштовного офісного пакету для перегляду і друку текстових файлів.
[Галактика.Управление вузом](https://www.galaktika.ru/vuz/) | Дане ПЗ створено на базі системи Галактика ERP. Це сучасне комплексне ІТ-рішення як для здійснення інформаційної підтримки ефективного управління навчальним процесом та діяльності деканату, так і всієї фінансово-господарською діяльністю ВНЗ.
[Oracle E-Business Suite](https://www.oracle.com/applications/ebusiness/) | Є цілим комплексом прикладного програмного забезпечення для електронного бізнесу( включає функціональні блоки ERP, CRM, PLM). Призначений для автоматизації основних напрямків діяльності підприємств, в тому числі: фінансів, виробництва, управління персоналом, логістики, маркетингу. Даний комплекс досить гнучким та багатофункціональним, тому може успішно використовуватися для задоволення потреб ВНЗ.
[Jenzabar education EPR](https://www.jenzabar.com/trustedadvisor/) | Програмний пакет, спеціально розроблений для функціонування у вищих навчальних закладах. Надає можливості для автоматизації великої кількості процесів. Є рішення для керування розподілу фінансів, складання звітів, керування навчальним процесом, аналітики.

## 3. Особливості впровадження ERP - систем у ВНЗ

Впровадження системи ERP необхідно для отримання *оперативної* інформації, найкращий варіант - для підвищення *відкритості* та *прозорості* процесів, що відбуваються в вузі, отримання інструменту для прийняття керівництвом стратегічних рішень. Наслідком цього є *підвищення* продуктивності праці підрозділів, *зниження* кількість помилок в роботі і т.д.

Основними *перевагами* використання ERP - систем в сфері освіти, є[[]](http://pnu.edu.ru/media/ejournal/articles-2014/TGU_5_108.pdf):
* оптимізація бізнес-процесів університетів і коледжів; 
* поліпшення доступу до точної і своєчасної інформації; 
* поліпшення інтеграції різних програмних продуктів в роботі навчальних закладів; 
* підвищення ефективності академічних процесів; 
* підвищення контролю над реалізацією адміністративних, фінансових та господарських процесів.

На світовому ринку існує кілька основних варіантів ERP - систем для сфери вищої освіти: **Oracle, SCT, PeopleSoft, SAP, Jenzabar і Datatel**. Рішення цих компаній охоплюють більшість головних функцій систем ERP (управління освітнім процесом, управління людськими ресурсами та фінансами). Переваги окремих рішень можуть бути помічені в різних областях.

Згідно статистики, у більшості  державних вузів головним фактором при виборі ERP ставиться *вартість програмного забезпечення*, тому при визначенні суми за саму систему, яку доведеться викласти навчальному закладу за покупку і впровадження системи, необхідно враховувати *супутні витрати*[[]](https://habr.com/post/200892/).

При виборі системи надається *демо-доступ* до неї, для того щоб спробувати відобразити в системі один або кілька бізнес-процесів, наприклад, оцінити зручність ведення приймальної кампанії і відповідність системи правилам прийому, створення навчальних груп, переведення студента з очної форми на заочну, оформлення конкретного наказу, виписки з нього, щомісяця необхідного звіту і т.д. Для покращення вибору також необхідним є *продовження демо-періоду*. Якщо на даному етапі виникають проблеми, на які немає рішення в інструкціях - надається *термінова допомога* у їх вирішенні.

Після встановлення ПЗ починається складний і трудомісткий етап – *впровадження*.
Придбана ERP-система *не готова до роботи відразу* після інсталяції на сервер вузу. Будь-яке готове рішення - це *конструктор* з певним запасом можливостей і він не працює з коробки, він не буде друкувати всі необхідні форми, не заповнить самостійно базу студентів, не довантажить плани по навчанню. *Реалізація даних можливостей - це правильно побудований процес впровадження*.

Купуючи систему важливо визначити - як (а також за який рахунок) буде відбуватися процес впровадження. Варіантів всього два:
1. вуз самостійно впроваджує продукт, консультуючись з розробником системи;
1. розробник надає вузу платні послуги з впровадження системи.

Для успішного впровадження необхідні[[]](http://pnu.edu.ru/media/ejournal/articles-2014/TGU_5_108.pdf):
* наявність чіткого поетапного плану впровадження. Персонал повинен бути добре підготовлений до переходу на нове системне рішення;
* потрібен професійний інтерес співробітників до того, що буде засобом збільшення його продуктивності праці, його ефективності;
* впроваджувана система повинна стати для співробітників «своєю», інакше відторгнення неминуче. Для цього, перш за все, необхідно приділити увагу попередній роботі з персоналом, підвищивши рівень порядку, організації, інформаційної культури та відповідальності співробітників на кожному робочому місці;
* на період впровадження виникає потреба паралельної роботи, як в новій системі, так і в колишній. Це необхідно для безперебійної підтримки роботи освітнього закладу на той випадок якщо нова система дасть збій.

Дуже важливо *гарантувати зворотній зв'язок* з боку користувачів для того, щоб оцінити, як система задовольняє потребам підрозділів і установи в цілому.

## 4. SaaS як проста і гнучка модель ERP - системи

SaaS (Software as a Service – програмне забезпечення як послуга) – це модель надання ліцензії на програмне забезпечення за підпискою. По суті, SaaS-сервіс це *єдине програмне ядро*, яке надається в користування клієнтам. Доступ до системи вони отримують через мережу і можуть змінювати налаштування на свій розсуд. Обслуговуванням сервісу цілком займається провайдер послуги, а користувач тільки працює в ній.

Переваги SaaS:
* кожен клієнт SaaS-сервісу може у будь-який момент звернутися до технічної підтримки, а також отримувати регулярні оновлення;
* можливість віддаленого доступу до сервісу;
* відсутня необхідність встановлювати ПЗ окремо на кожний комп’ютер, достатньо мати доступ до інтернету;
* деякі сервіси неможливо реалізувати на власному сервері компанії через високі початкові затрати, дороге ПЗ, складний та тривалий процес впровадження, тому доречно використати технологію SaaS.

Cистеми ERP останнім часом також повільно переходять до моделі SaaS. Проблема полягає в тому, що системи планування достатньо громіздкі та *складні для повноцінної реалізації* в хмарі, тому standalone версії є більш «повними», а тому й затребуваними. Також у підприємців виникає *питання стосовно безпеки даних* у SaaS ERP проектах.

Порівняння SaaS ERP систем з класичними:
* **Простота**. Загалом, SaaS простіше використовувати та впроваджувати з технічної точки зору. Оскільки не потрібно купувати додаткові сервери або фізично встановлювати програмне забезпечення, це може бути простим і швидким засобом розгортання програмного забезпечення. Але з іншого боку, високий рівень технічної «невимушеності» може створити додаткові бізнес складнощі, які не відчуються в традиційному ERP.
* **Гнучкість та контроль**. Так як класична ERP встановлена на власних серверах, вона більш захищена від зловмисників, її можна налаштовувати під свої потреби, інтегрувати з іншим програмним забезпеченням тощо. Хоча будь-які програмні засоби ERP дозволяють налаштовувати систему необхідним чином, все ж таки SaaS, як правило, менш гнучка, ніж традиційна ERP. Хмарну систему не можна повністю налаштувати або переписати під себе. Це має й іншу сторону, оскільки SaaS не можна гнучко налаштовувати, це знижує деякі технічні труднощі, пов'язані з налагодженням та зміною програмного забезпечення.
* **Доступність**. Оскільки SaaS повністю доступна через інтернет, питання безпеки стоїть досить гостро. В свою ж чергу, традиційна ERP не вимагає інтернет-надійності, якщо працівники отримують доступ до програмного забезпечення через мережу компанії.
* **Вартість**. SaaS можна розгорнути з набагато меншими початковими витратами, що може бути потенційно вигідним для малих компаній.

![SaaS](https://blogs.bmc.com/wp-content/uploads/2017/09/iaas-paas-saas-comparison-1024x759.jpg)

Однак довготривале використання хмарної системи буде дорожчим за придбання традиційної. У міру зростання підприємства і додавання співробітників у систему, використання хмарного сервісу може стати достатньо дорогим, навіть порівняно з її класичним аналогом.

Загалом, можна сказати, що SaaS ERP *найбільш вигідна саме малим та середнім компаніям*, які не здатні повністю взяти на себе впровадження та утримання традиційної системи. Великі підприємства, які мають складну структуру та постійно розвиваються, *потребують більшої гнучкості у налаштуванні та безпеки даних*. Саме тому для гігантів ринку доречно використовувати ERP на власних серверах.

## 5. Оперативне, тактичне та стратегічне планування

План – це документ, що містить систему показників і комплекс різних заходів щодо вирішення соціально-економічних завдань. У ньому відображаються цілі, пріоритети, ресурси, джерела забезпечення, порядок і терміни їх виконання[[]](https://studfiles.net/preview/4363462/page:19/). Планування розділяють на[[]](http://dlearning.ru/articles/?ELEMENT_ID=301):

* **оперативне** – вирішення щоденних поточних завдань. Ціль такого планування – *максимальне збільшення ефективності* та *узгодженість* роботи усіх частин підприємства. Такий тип використовується на невеликих інтервалах часу (день, неділя, місяць);
* **тактичне** планування передбачає форму взаємодії щодо досягнення довгострокової стратегічної цілі. Цей тип використовується переважно як частина стратегічного планування, тобто *сукупність тактик розвитку*, планів досягнення великих цілей становить стратегію розвитку підприємства. Розробляється на період від 1 до 5 років;
* **стратегічне** планування – постановка цілей *глобального розвитку підприємства*, що мають на меті забезпечити *стабільний рух* на 5 і більше років вперед.

На стратегічне планування впливають здебільшого зовнішні чинники та дані. Операційний контроль стосується саме внутрішніх операційних факторів. Навколишнє середовище та ринок мають набагато більше відношення до стратегічного контролю, а операційний контроль стосується щоденних питань, які можуть виникнути, наприклад, проблеми з персоналом або технологічні кризи.

Виправлення помилок або вжиття заходів для вирішення проблем є *більш ефективним при оперативному плануванні*, оскільки це відбувається одразу. У стратегічному плані проблема може бути знайдена, але на оцінювання, аналіз та вирішення того, що викликало цю проблему, потрібно *більше часу*. У той же час, проблеми з оперативним управлінням *вирішуються негайно*, щоб забезпечити *стабільну* та *ефективну* організацію роботи підприємства.

Подібно до коригувальних дій, періоди звітності в стратегічному контролі вимагають час протягом місяця, тоді як оперативне планування передбачає звіти, що складаються щодня і щотижня. Стратегічний план розглядає більш *організаційні питання*, наприклад новий ринок, який може обвалитись, тому для збирання досліджень та складання звітів потрібно *більше часу*. Операційний контроль розглядає виробничі показники, показники продажу та щоденні операції. Ці цифри набагато *легше дослідити*, і тому їх можна *швидко* і *ефективно* повідомляти та аналізувати[[]](https://bizfluent.com/info-8556105-differences-strategic-control-operating-control.html).

Якщо підсумувати, розглядаючи планування організації роботи вищого навчального закладу, а саме складання розкладу, його корегування під час непередбачених обставин, автоматичний підбір аудиторій в залежності від потреб викладача (аудиторії більшого розміру для великого потоку, аудиторії, що передбачають проектор або інше спеціальне обладнання тощо) – це все *завдання оперативного планування*. Стратегічне (або *тактичне*) включає в себе проблеми такого характеру, як зміна та оновлення навчальної матеріально-технічної бази, створення нових кафедр, факультетів, інститутів, план їх розвитку, будівництво нових корпусів та гуртожитків тощо.

## 6. Підсумок

Cистема управління(ERP) повинна реалізовувати просте керування всіма внутрішніми процесами підприємства, або установи, в якій проведена інтеграція. Таким чином, після проведення інтеграції ERP-системи у підприємство, підвищується ефективність праці як індивідуальних працівників, так і цілих підрозділів останнього за рахунок автоматизації певних рутин та надавання можливості працівникам концентруватись на поставленому завданні, а не способі його оформлення. А для такої невеликої компанії, як деканат ВНЗу, є доцільним використанням SaaS системи, вигода використання якої очевидна.

## 7. Список джерел

1.
1.
1.
1.
1.
1.
1.
1.
